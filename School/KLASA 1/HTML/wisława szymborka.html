<!DOCTYPE html>
<html lang="pl-PL">
<head>
<meta charset="UHT-8">
<html>
    <title>Wisława Szymborka</title>
<body>
    <h1 style="text-align:center;color:rgb(180, 0, 0);font-size:27px;">Nic dwa razy</h1>
<div style="color:rgb(0, 0, 0);font-size:20px;">
    się nie zda­rza
i nie <b>zda­rzy</b>. Z tej przy­czy­ny <br>
zro­dzi­li­śmy się bez wpra­wy <br>
i po­mrze­my bez ru­ty­ny. <br>
<br>
Choć­by­śmy ucznia­mi byli <br>
naj­tęp­szy­mi w <i>szko­le</i> świa­ta, <br>
nie będzie­my re­pe­to­wać <br>
żad­nej zimy ani lata. <br>
<br>
Żaden dzień się nie po­wtó­rzy, <br>
nie ma dwóch po­dob­nych nocy, <br>
dwóch tych sa­mych po­ca­łun­ków, <br>
dwóch jed­na­kich spoj­rzeń w oczy. <br>
<br>
Wczo­raj, kie­dy two­je imię <br>
ktoś wy­mó­wił przy mnie gło­śno, <br>
tak mi było, jak­by róża <br>
przez otwar­te wpa­dła okno. <br>
<br>
</div>
Piosenka wykonana przez Sanah zawierająca 
<audio></audio>

<h1 style="text-align:center;color:rgb(180, 0, 0);font-size:27px;">„Chłopi”</h1>
Władysław Stanisław Reymont
ROZDZIAŁ 5 (fragment)
 
Jesień szła coraz głębsza.
Blade dnie wlekły się przez puste, ogłuchłe pola i przymierały w lasach coraz cichsze, coraz bladsze - niby te święte Hostie w dogasających brzaskach gromnic. <br>
A co świtanie - dzień wstawał leniwiej, stężały od chłodu i cały w szronach, i w bolesnej cichości ziemi zamierającej; słońce blade i ciężkie wykwitało z głębin w wieńcach wron i kawek, co się zrywały gdzieś znad zórz, leciały nisko nad polami i krakały głucho, długo, żałośnie... a za nimi biegł ostry, zimny wiatr, mącił wody stężałe, warzył resztki zieleni i rwał ostatnie liście topolom pochylonym nad drogami, że spływały cicho niby łza - krwawe łzy umarłego lata, i padały ciężko na ziemię.
- A co świtanie - wsie budziły się później: leniwiej bydło szło na paszę, ciszej skrzypiały wierzeje i ciszej brzmiały głosy przytłumione martwotą i pustką pól, i ciszej, trwożniej tętniło życie samo - a niekiedy przed chałupami albo i w polach widni byli ludzie, jak przystawali nagle i patrzyli długo w dal omroczoną, siną... albo i te rogate, potężne łby podnosiły się od traw pożółkłych i przeżuwając z wolna, zatapiały ślepia w przestrzeń daleką... daleką...i kiedy niekiedy głuchy, żałosny ryk tłukł się po pustych polach. <br>
A co świtanie - mroczniej było i zimniej, i niżej dymy rozsnuwały się po nagich sadach, i więcej ptaków zlatywało do wsi i szukało schronienia po stodołach i brogach, a wrony siadały na kalenicach, to wieszały się na nagich drzewach lub krążyły nad ziemią kracząc głucho - jakoby pieśń zimy śpiewając żałosną.
Południa były słoneczne, ale tak martwe i nieme, że poszumy lasów dochodziły głuchym szmerem i bełkot rzeki rozlegał się jak łkanie bolesne, a szczątki babiego lata rwały się nie wiadomo skąd i przepadały w ostrych, zimnych cieniach chałup.
A smętek konania był w tych południach cichych, na pustych drogach leżało milczenie, a w odartych z liści sadach czaiła się głęboka melancholia żałości i trwogi zarazem. <br>
I często, coraz częściej niebo powlekało się burymi chmurami, że już o letnim podwieczorku musiano schodzić z pól, bo mrok ogarniał świat... <br>
Doorywano podorówki, że niektóry kładł skibę ostatnią już o gęstym mroku, a wracając do dom obzierał się jeszcze za się za rolę i żegnał ją westchnieniem do wiosny. <br>
A na przedwieczerzę często spadały deszcze, krótkie były jeszcze, ale zimne i coraz częściej przeciągały się do zmroku - do długiego jesiennego zmroku, w którym jak kwiaty złote płonęły okna chat i szkliły się kałużami puste drogi - a mokra zimna noc tłukła się o ściany i pojękiwała w sadach. <br>
Nawet ten bociek z przetrąconym skrzydłem, co się był ostał i którego widywano samotnie brodzącym po łąkach, przychodzić jął pod bróg Boryny abo i zasię na samo podwórze, gdzie mu Witek skwapliwie podrzucał na przynętę jadło. <br>
A i dziady różne coraz częściej nawiedzały wieś; i te zwyczajne, proszalne, co z torbą głęboką i z pacierzem długim szły od drzwi do drzwi, przeprowadzane ujadaniem piesków - a były i drugie, insze, takie, co od miejsc świętych ciągnęły i znały Ostrą Bramę, Częstochowę i Kalwarię, a rade opowiadały długimi wieczorami, co się gdzie we świecie dzieje i jakie cuda się gdzie stały, a trafiał się niekiedy i taki, któren po cichu powiadał się aż z Ziemi Świętej i takie cudeńka prawił, takie kraje znał, przez takie wielgachne morza jechał, tyla przygód doznał, że aż dziw ogarniał słuchających pobożnie, a niejednemu i uwierzyć było trudno w to wszystko... Ale chciwie słuchał, jako że każden rad się czegoś nowego dowiedział, a i wieczory były długie, i do świtu wyspać się jeszcze można było choćby i na oba boki. <br>
Hej ! Jesień to była, późna jesień ! <br>
I ani przyśpiewków, ni pokrzyków wesołych, ni tego ptaszków piukania, ni nawoływań nie słychać było we wsi - nic, jeno ten wiatr, pojękujący w strzechach, jeno te dżdże, sypiące jakoby szkliwem po szybach, i to głuche, wzmagające się co dnia bicie cepów po stodołach. <br>


<hr></hr>

<h1 style="text-align:center;color:rgb(180, 0, 0);font-size:27px;">„Jesień”</h1>„Jesień”
Tadeusz Wywrocki

Jak nie kochać jesieni, jej babiego lata, <br>
Liści niesionych wiatrem, w rytm deszczu tańczących. <br>
Ptaków, co przed podróżą na drzewach usiadły, <br>
Czekając na swych braci, za morze lecących. <br>
 <br>
Jak nie kochać jesieni, jej barw purpurowych, <br>
Szarych, żółtych, czerwonych, srebrnych, szczerozłotych. <br>
Gdy białą mgłą otuli zachodzący księżyc, <br>
Kojąc w twym słabym sercu, codzienne zgryzoty. <br>
<br>
Jak nie kochać jesieni, smutnej, zatroskanej, <br>
Pełnej tęsknoty za tym, co już nie powróci. <br>
Chryzantemy pobieli, dla tych, których nie ma. <br>
Szronem łąki maluje, ukoi, zasmuci. <br>





</body>
</head>
</html>